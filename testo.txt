Da un Mockup a HTML+CSS

Il tuo compito sarà creare una vera webpage a partire dall'immagine mockup allegata.


Troverai tutti gli asset necessari in una cartella chiamata "assets".


L'obiettivo è ricreare la pagina il più simile possibile all'immagine allegata.


Come convertire efficacemente un'immagine mockup in HTML+CSS?


1. Crea i "contenitori" principali.


Analizza l'immagine e dividila in blocchi, partendo da quelli più grandi ed esterni fino a raggiungere le parti più interne della pagina.

Questi blocchi diventeranno dei blocchi div, e puoi usarli per stilizzare i principali elementi gerarchici della pagina.

Non focalizzarti troppo sugli elementi minori, almeno all'inizio: identifica solo la struttura principale e ricreala in HTML.


2. Inserisci del contenuto, anche minimo


Riempire i blocchi delineati con del contenuto, anche "finto", ti aiuterà a visualizzare il tuo progresso all'interno del browser (senza nessun contenuto, tutto quello che vedrai sarà una pagina bianca!).


3. Personalizza il CSS


Aggiungi classi e id agli elementi HTML, se intendi stilizzarli con del CSS. Se trovi stili che intendi riapplicare su multipli elementi, utilizza le classi invece degli id.

Cerca di non utilizzare styling in-line, ma definisci gli stili direttamente in tag o file css.

